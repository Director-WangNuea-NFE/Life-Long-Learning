# Life-Long-Learning
การศึกษาที่เกิดจากการผสมผสานระหว่างการศึกษาในระบบการศึกษานอกระบบ และการศึกษาตามอัธยาศัย เพื่อให้สามารถพัฒนาคุณภาพชีวิตได้อย่างต่อเนื่องตลอดชีวิต 
คนเราสามารถเรียนรู้ได้ตลอดชีวิตและการศึกษาหาความรู้ก็เป็นสิ่งสำคัญ การศึกษาตลอดชีวิตควรมีความยืดหยุ่นและหลากหลายรูปแบบเพื่อเปิดโอกาสให้คนสามารถเรียนรู้ได้ทุกสถานที่ทุกเวลา ไม่ว่าจะเป็น บ้าน สวนสาธารณะ ที่ทำงาน หรือชุมชน รวมไปถึงควรได้รับความร่วมมือจากทุกภาคส่วนเพื่อผลักดันให้เกิดการศึกษาตลอดชีวิตที่แท้จริงด้วย
การศึกษาตลอดชีวิตจะมีความสำคัญในระดับบุคคลในฐานะที่เป็นปัจจัยช่วยส่งเสริมให้เกิดการพัฒนาตนเองและสามารถปรับตัวก้าวทันการเปลี่ยนแปลงของสังคม
การศึกษาตลอดชีวิตยังมีความสำคัญในระดับครอบครัว ชุมชน องค์กร และประเทศชาติอีกด้วย เพราะถ้าหากระดับตัวบุคคลเป็นบุคลากรที่มีคุณภาพ เต็มไปด้วยความรู้ความสามารถ ความคิดริเริ่มสร้างสรรค์ หรือทักษะเฉพาะด้าน ก็ย่อมนำพาให้สังคม องค์กร หรือประเทศเกิดการพัฒนาอย่างยั่งยืน
